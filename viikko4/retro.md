# Retrospektiivitekniikat

## Start, Stop, Continue, More of, Less of Wheel

Retrospektiivitekniikka, jossa kerätään palautetta tiimin prosessien parantamiseksi. Menetelmä vie yleensä 10–25 minuuttia riippuen mm. ryhmän koosta ja retrospektiivin laajuudesta.
Menetelmässä käytetään fläppitaulua, johon kerätään palautetta siihen piirretyn ympyrän avulla. Jäsenet arvioivat esim. iteraatiota tai sprinttiä viiden kategorian pohjalta antaen avointa palautetta mihin tahansa kategoriaan:
- Start: Mitä uutta pitäisi tehdä? 
- Stop: Minkä tekeminen pitäisi lopettaa hyödyttömänä tai haitallisena? 
- Continue: Mikä toimii hyvin ja mitä pitäisi jatkaa?
- More of: Mitä pitäisi tehdä enemmän?
- Less of: Mitä pitäisi tehdä vähemmän?
Ympyrän täyttämisen jälkeen varataan aikaa keskustelulle ja sovitaan konkreettisista muutoksista, jotka toteutetaan. Menetelmää voi soveltaa myös suuremmille ryhmille tietyin muutoksin. 

## Glad, Sad, Mad

Retrospektiivitekniikka, jossa sprintin aikana kertyneet havainnot kerätään ja jaotellaan kolmeen kategoriaan: Glad (positiiviset asiat), Sad (negatiiviset asiat) ja Mad (turhauttavat asiat, jotka eivät usein liity vain tiimin sisäiseen toimintaan).
Osallistujat kirjoittavat havaintonsa korteille, jotka asetetaan valkotaululle oikeaan kategoriaan. Tämän jälkeen äänestetään tärkeimmät aiheet, joita käsitellään tarkemmin. Keskustelun vetäjä, ohjaa keskustelua, joka keskittyy parannustoimenpiteisiin tai onnistumisten vahvistamiseen. Prosessi on aikarajoitettu 60 minuuttiin, ja tärkeimmät aiheet priorisoidaan äänien perusteella. 
